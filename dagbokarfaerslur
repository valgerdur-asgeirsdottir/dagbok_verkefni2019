Mánudagur - 25. Nóvember

kl 10:10
	Plan fyrir daginn er að klára requirements, use case, hanna logo og skissa vefsíðuna.

Kl 17:30
Eftir spjall við kennara kom í ljós nokkur misskilningur, en við héldum að verkefnið væri að gera vefsíðu. 
Hann sagði okkur hins vegar hvernig verkefnið var í raun.
Verkefnið fór brösuglega af stað enda enginn í hópnum sem var í áfanganum Greining og hönnun hugbúnaðar, sem verkefnið byggir á,
heldur voru allir í Greining og hönnun notendaviðmóta, sem var nánast gagnslaus fyrir þetta verkefni.
Kennarinn hjálpaði okkur hins vegar vel af stað um 2 - leytið, og náði hópurinn að klára A-requirements
og komst vel á veg í use cases og byrjaði einnig á notendahópagreiningu.

Þriðjudagur - 26. Nóvember

Kl 9:30
Plan fyrir daginn er að klára use case og notendahópagreiningu. Auk þess ætlum við að byrja á og vonandi klára wireframes og user flow. Magnús og Tjörvi ætla að vinna í use case til að byrja með, Vala og Katrín í notendahópagreiningu og Birkir ætlar að skoða wireframes.

Kl. 17:30
Í dag kláruðum við use case en það var tímafrekara en við héldum.
Upphaflega planið breyttist aðeins og voru Magnús, Birkir og Tjörvi allir aðallega að vinna í use case.
Magnús færði sig svo yfir í state diagram sem var ekki upphaflega planið en gott að vera komin á leið með það.
Vala og Katrín kláruðu notendahópagreininguna snemma og fóru að vinna í requirements.
Vala færði sig svo yfir í að gera wireframes og hópurinn kominn með góða mynd af því hvernig útlitið hjá okkur verður.
Katrín vann aðallega í requirements og kláraði þær í enda dags en var einnig að hjálpa með use cases.
Staðan núna er að use case, notendahópagreining og requirements er tilbúið.
State diagram er komið eitthvað áleiðis og sama gildir um wireframes en þó er enn langt í land.

Miðvikudagur - 27. Nóvember

Kl 10:00
Það sem á eftir að klára í hönnunarskýrslunni eru stöðurit, klasarit og wireframes. 
Magnús ætlar að halda áfram að vinna í stöðuriti og Vala ætlar að halda áfram að vinna í wireframes í dag. 
Birkir, Tjörvi og Katrín ætla að byrja að vinna í klararitinu. 
Við byrjum svona en munum svo sjá hvernig gengur og spila þetta eftir eyranu. 

Kl 14:40
Magnús er ennþá að vinna í stöðuritinu. Hópurinn er pínu stopp á klasaritinu en við höfum aldrei gert neitt þessu líkt áður. 
Við gerum þó okkar besta og þetta er komið af stað. Vala er búin með flesta wireframes sem við ætlum að gera og nú eru
Katrín, Vala og Birkir að hjálpast að við user flow. Tjörvi vinnur í klasaritinu á meðan.

Kl. 22:40
Eftir daginn eru wireframes gott sem tilbúnir, erum komin langt á leið í stöðuritinu en eins og áður
erum við í basli með klasaritið. Frá miðjum degi fóru Tjörvi, Magnús og Katrín öll að vinna í stöðuritinu á meðan Birkir
og Vala kláruðu wireframes og prentuðu flesta út til að fá betri yfirsýn.

Fimmtudagur - 28. Nóvember 

Kl 10:00
Í dag ætlum við að klára stöðuritin. Við eigum lítið eftir af stöðuritunum fyrir forritið, en eigum eftir að gera stöðurit fyrir flugvélar og starfsmenn. Tjörvi, Magnús og Katrín ætla að sjá um það.
Vala og Birkir ætla að klára að prenta út wireframes og útfæra happy path.
Svo ætlar hópurinn að fá meiri hjálp við að byrja í klasariti.

Kl 22:00
Hópurinn náði að klára allt í dag nema klasaritið. Við vorum áfram í miklu basli með það þrátt fyrir að hafa fengið hjálp 
frá kennurum. Það er það eina sem er eftir en okkur langar líka til þess að gera notandaprófanir með low-fi prototype.
Það verður ekki erfitt þar sem við höfum klippt út alla wireframes hjá okkur. Við sjáum þá hvort það er eitthvað sem má bæta áður en við förum að forrita.

Föstudagur - 29. Nóvember

Kl. 8:30
Staðan er sú sama og í gærkvöldi. Í dag ætlum við öll að hjálpast að við klasaritið og 
Vala og Katrín munu síðan gera notendaprófanir seinna í dag.

Kl. 20:32
Við náðum að klára allt á góðum tíma í dag. Vala og Birkir gerðu notendaprófanir og unnu í skýrslutextum en Magnús, Katrín 
og Tjörvi héldu áfram að vinna í klasaritsbaslinu okkar. Það kom á endanum allt mjög vel út, klasaritið var loksins tilbúið
en þeir sem bösluðu í því stóðu sig eins og hetjur. Notendaprófunin gekk mjög vel og hratt fyrir sig og skýrslan small saman.

Mánudagur - 2. Desember

Kl. 13:30
Í dag byrjum við að forrita. Við byrjuðum daginn á því að mæta á fyrirlesturinn og núna erum við að fara að horfa saman
á myndböndin um git. Við erum ekki alveg klár á því hvernig verkefnaskiptingin verður hjá okkur í dag en munum sitja hérna
öll saman og reyna að finna út úr því hvernig við ætlum að byrja. Því munum við setja inn aðra færslu aðeins seinna í dag. 


